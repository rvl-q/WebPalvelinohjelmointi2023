## Material in English [here](https://github.com/mluukkai/WebPalvelinohjelmointi2023/blob/main/wadror-english.md).

## Kisko afterparty pe 15.12. klo 16-18

Suomen johtava Rails-talo [Kisko](https://www.kiskolabs.com/fi/) järjestää kurssilaisille illanvieton pe 15.12. klo 16-18

<img src="https://raw.githubusercontent.com/mluukkai/WebPalvelinohjelmointi2023/main/images/kiskoparty.png" width="600">

Jos haluat mukaan, kysy ilmoittautumislinkkiä matti.luukkainen@helsinki.fi tai Discordissa kurssikanavalla tai @mluukkai

## Web-palvelinohjelmointi Ruby on Rails 2023

Web-palvelinohjelmointi Ruby on Rails palasi toiveuusintana opetusohjelmaan syksysyksi 2022. Kansa vaati lisää ja kurssi on taas täällä!

Ruby on Rails on reilut 15 vuotta sitten suureen suosioon noussut MVC-websovelluskehys, hipsterien ykköskieli vuonna 2006. Monet isot ja tunnetut sovellukset kuten Twitter, Heroku, AirBnB ja GitHub olivat aluksi Railsilla ohjelmoituja, osa näistä luottaa Railsiin edelleen. JavaScriptiin pohjautuvat teknologiat söivät Railsin suosion pikkuhiljaa vuoden 2015 jälkeen, työmarkkinoilla on kuitenkin edelleen olemassa jatkuva tarve Rails-kehittäjille, Railsia hallitsevia kehittäjiä on kuitenkin tarjolla kovin vähän.

Kokeile miltä tuntuu ohjelmoida kielellä, jonka vallitseva suunnitteluparadigma on sovelluskehittäjän tyytyväisyys, ja sovelluskehyksellä joka on ratkaissut triviaalit, mutta hankalasti päätettävissä olevat asiat (mm. tiedostojen nimentä ja hakemistorakenteet) puolestasi! Huomaat myös, että toisin kuin uuden liiton sovelluksehittäjät ajattelevat, ei kaikkien sovelluksien tarvitse olla SPA- eli yhden sivun sovelluksia...

Kurssin yhteistyökumppanina toimii pitkän linjan Rails-talo [Kisko Labs](https://www.kiskolabs.com/fi/). Katso [täältä](https://www.youtube.com/watch?v=P8THIRXnLGk) Kiskon Vesan ja Antin terveiset kurssilaisille siitä miksi Rails on edelleen vuonna 2023 oivallinen teknologiavalinta moniin projekteihin.

Joulukuun 15 päivä on kurssin suorittaneille on luvassa Rails-henkinen illanvietto Kiskon tiloissa...

Kurssilla keskitytään palvelinpuolen toiminnallisuuden toteuttamiseen, kurssilla tuotettavat käyttöliittymät tulevat olemaan alkeellisia. Kurssi ei ole johdatuskurssi selainohjelmointiin ja käyttöliittymäsuunnitteluun, HTML:n, CSS:n ja JavaScriptin rooli kurssilla on hyvin vähäinen.

Kurssin perusosan (osat 1-7) laajuus on 5 opintopistettä.

**Kurssilla on nyt uutena 20.9.2023 ilmestynyt Ruby on Railsin version 7 uusiin ominaisuuksiin keskittyvä osa, josta on tarjolla yksi opintopiste. Uuden osan on tuottanut Kisko Labs!**

## Esitietovaatimukset

Ohjelmoinnin jatkukurssi ja Tietokantojen perusteet. HTML on hyvä tuntea siinä laajudessa kuin asiaa käsitellään kurssilla [Tietokone työvälineenä](https://tkt-lapio.github.io/).

Kurssille osallistuminen edellyttää hyvää ohjelmointirutiinia sekä valmiutta omatoimiseen opiskeluun.

## Suoritusmuoto

Kurssin rakenne poikkeaa jossain määrin osaston kurssistandardista. Kurssilla tehdään ainoastaan yksi sovellus (joka tulee kurssin lopussa näyttämään suunilleen [tällaiselta](https://ratebeer22.fly.dev/)), samaa sovellusta tehdään sekä teoriamateriaalissa että teorian sekaan upotetuissa laskareissa. **Kurssin teoriamateriaalia ei pystykään pelkästään lukemaan; Materiaalia seuratessa tulee itse rakentaa matkan varrella täydentyvää sovellusta, sillä muuten tehtävien tekeminen on mahdotonta. Toisin sanoen kurssia on seurattava tasaisesti koko seitsemän viikon ajan.**

Kurssi jakautuu kahdeksaan "viikkoon", eli osaan jotka tehtiin kurssin aiemmissa versiossa yhden viikon aikana. Tällä kurssilla on kuitenkin ainoastaan yksi deadline, 31.12.2023 klo 23.59.

Jokainen "viikko" palautetaan erikseen kurssin [palautussovellukseen](https://studies.cs.helsinki.fi/stats/courses/rails2023/). Palautettuasi yhden viikon tehtävät, pääset näkemään viikon esimerkkivastauksen. Seuraavalla viikolla on mahdollista jatkaa joko oman sovelluksen rakentamista tai ottaa pohjaksi edellisen viikon esimerkkivastaus.

Osa viikon tehtävistä on käytännössä pakollisia, muuten eteneminen pysähtyy viikon osalta. Osa tehtävistä taas on vapaaehtoisia, ei-kriittisten ominaisuuksien toteutuksia.

Yksi kurssin tärkeimmistä oppimistavoitteista on itsenäiseen tiedonhakuun kannustaminen. Tämän takia kurssimateriaali ei ole kaikilta osin yksinään riittävä tehtävien ratkaisemiseen. Kurssilla ei esim. varsinaisesti opeteta Rubyä ollenkaan, jokaisen osallistujan on hankittava kurssin aikana omatoimisesti riittävät valmiudet Rubyn käyttöön, ks. [Ruby-ohjeita](https://github.com/mluukkai/WebPalvelinohjelmointi2023/blob/main/web/rubyn_perusteita.md)

## Arvosteluperusteet

Kurssin perusosan (osat 1-7) arvosana perustuu palautettujen tehtävien määrään. Arvosanaan 1 vaaditaan 50% tehtävistä ja arvosanaan 5 noin 90% tehtävistä. Kurssilla ei ole koetta.

Kurssin [kahdeksannesta osasta](/english/week8.md) annetaan erillinen suoritusmerkintä, joka edellyttää 16 tehtävän tekemistä.

Kurssin tehtävien deadline on 31.12.2023 klo 23.59.

Suoritettuasi kurssin [ilmoittaudu](https://github.com/mluukkai/WebPalvelinohjelmointi2023/blob/main/web/ilmoittautuminen.md) avoimen yliopiston kurssitoteutukseen ja [pyydä suoritusmerkintää](https://github.com/mluukkai/WebPalvelinohjelmointi2023/blob/main/web/ilmoittautuminen.md#suoritusmerkinn%C3%A4n-pyyt%C3%A4minen) palautussovelluksessa.

## Opetus

### Discord

- kurssin Discord-kanava <https://study.cs.helsinki.fi/discord/join/ror-wepa>
  - **Huom:** kaikki epäasialliset, halventavat ja jotain ihmisryhmää syrjivät kommentit kanavalla ovat kiellettyjä ja tälläisten kommenttien esittäjät poistetaan kanavalta


## Materiaali ja tehtävät

- [viikko 1](https://github.com/mluukkai/WebPalvelinohjelmointi2023/blob/main/web/viikko1.md)

- [viikko 2](https://github.com/mluukkai/WebPalvelinohjelmointi2023/blob/main/web/viikko2.md)

- [viikko 3](https://github.com/mluukkai/WebPalvelinohjelmointi2023/blob/main/web/viikko3.md)

- [viikko 4](https://github.com/mluukkai/WebPalvelinohjelmointi2023/blob/main/web/viikko4.md)

- [viikko 5](https://github.com/mluukkai/WebPalvelinohjelmointi2023/blob/main/web/viikko5.md)

- [viikko 6](https://github.com/mluukkai/WebPalvelinohjelmointi2023/blob/main/web/viikko6.md)

- [viikko 7](https://github.com/mluukkai/WebPalvelinohjelmointi2023/blob/main/web/viikko7.md)

- [viikon 8 (englanniksi)](https://github.com/mluukkai/WebPalvelinohjelmointi2023/blob/main/english/week8.md)


## Linkkejä

[Railsin asentaminen](https://github.com/mluukkai/WebPalvelinohjelmointi2023/blob/main/web/railsin_asentaminen.md)

[Git- ja GitHub-ohjeita](https://github.com/mluukkai/WebPalvelinohjelmointi2023/blob/main/web/versiohallinta.md)

[Ruby-ohjeita](https://github.com/mluukkai/WebPalvelinohjelmointi2023/blob/main/web/rubyn_perusteita.md)

Rubyn harjoitteluun tarkoitetun materiaalin [ensimmäinen osa](https://github.com/HY-TKTL/ruby-materiaali/blob/master/Perusteet.md) ja [toinen osa](https://github.com/HY-TKTL/ruby-materiaali/blob/master/LuokkiaJaOlioita.md)

[Tehtäväkirjanpito](https://studies.cs.helsinki.fi/stats/courses/rails2023)

[Kurssin Tietokone työvälineenä HTML:ää koskeva osuus](https://tkt-lapio.github.io/verkkosivut/)

## Editori/IDE

Rails-tuki löytyy useimmista kehitysympäristöistä. Koska Ruby on dynaamisesti tyypitetty, tulkattava kieli, kehitysympäristöjen tuki (esim. automaattinen koodintäydennys) ei ole läheskään samaa luokkaa kuin esim. Javalla ohjelmoitaessa.

Tämän hetken "paras" Rails-kehitysympäristö on Jetbrainsin kehittämä RubyMine http://www.jetbrains.com/ruby/
Ohjelma on maksullinen, mutta kaikki @helsinki-email-osoitteen omaavat saavat opiskelijalisenssin ilmaiseksi [JetBrainsin sivuilta](https://www.jetbrains.com/student/)

Myös useat tekstieditorit esim. [Visual Studio Code](https://code.visualstudio.com) tarjoavat kohtuullisen Rails-tuen.

## Hyödyllisiä Rails-linkkejä

http://guides.rubyonrails.org/

http://api.rubyonrails.org/

http://ruby.railstutorial.org/ruby-on-rails-tutorial-book

http://www.ruby-lang.org/en/documentation/

http://railscasts.com/
